# Kritische reflectie

In dit document reflecteert FDND ten behoeve van de Midterm Review op 21 november 2024 op haar bestaan. Dit gebeurt aan de hand van het [TNO-dossier](/TNO-dossier.html) welke eveneens op deze website te vinden is. In dat document staat immers de beoogde en vergunde opleiding beschreven. We lopen met het docententeam, de opleidingscommissie, de studenten en onze contacten in het bedrijfsleven de hoofdstukken na en reageren op die paragrafen waar wij ontwikkelingen in voorzien of gemaakt hebben. Onze kritische reflectie heeft daarmee dezelfde structuur als ons TNO-dossier en volgt qua opbouw de standaarden van de NVAO.

## Standaard 1: Beoogde leer­resultaten

_De beoogde leerresultaten passen bij het niveau en de oriëntatie van de opleiding en zijn afgestemd op de verwachtingen van het beroepenveld en het vakgebied en op internationale eisen._

De opleiding Frontend Design & Development (FDND) wordt doorlopend en in overleg met het werkveld doorontwikkeld en bij het aanbieden van onderwijs wordt het bedrijfsleven op verschillende vlakken ingezet. Deze samenwerking draagt bij aan onze visie op het beroep welke ten grondslag ligt aan onze leerresultaten.

### Visie op het beroep

De door ons in 2020 opgestelde [visie op het beroep](/TNO-dossier.html#visie-op-het-beroep) lijkt de tand des tijds te doorstaan. In het vakgebied zijn een aantal ontwikkelingen waar we op willen reflecteren. Het frontend vakgebied ontwikkelt in moordend tempo en dit levert best wat uitdagingen. Gebruikelijke uitdagingen als i) de snelle evolutie en vervanging van technologie, frameworks en tools en ii) de blijvende zorg voor compatibiliteit, platform onafhankelijkheid, toegankelijkheid en prestaties welke daardoor steeds complexer wordt. Maar ook nieuwe uitdagingen zoals het ontstaan van iii) een groeiende kloof tussen javascript gerichte full-stack web programmeurs en HTML/CSS gerichte ontwikkelaars ([Coyier, 2019](https://css-tricks.com/the-great-divide/)) en de iv) opkomst van het fenomeen *Large Language Model (LLM)* en de impact op het werk van frontend design & developers.

De halfwaardetijd van kennis met betrekking tot libraries, frameworks en tooling is in het frontendvakgebied vrij kort. Daarentegen verandert er in de basis van webtechnologie HTML/ CSS/ JS minder. Natuurlijk zijn er maandelijks uitbreidingen op CSS, echter het selecteren van HTML elementen om stijlregels te koppelen is nog steeds hetzelfde en ook de semantiek van HTML elementen is al jaren gelijk. Die tweeledigheid wordt gereflecteerd in de inhoud van het curriculum, we bieden studenten een stevige basis én de capaciteit verandering te omarmen.

Het vakgebied vraagt ook wat van docenten, die hebben een blijvende zorg voor compatibiliteit, platform onafhankelijkheid, toegankelijkheid en prestaties waarbij met name toegankelijkheid belangrijker na invoering van aangekondigde wetgeving 2025. Docenten houden ontwikkelingen bij, leren van elkaar en bezoeken conferenties. Daarmee garanderen we actualiteit en leveren we studenten af die direct de beroepspraktijk in kunnen.

Er is een groeiende een kloof tussen javascript gerichte full-stack web programmeurs en HTML/CSS gerichte ontwikkelaars. Binnen de HvA bestaat een Ad opleiding Software Development waar ze webtechnieken richten op de backend van websites, daarnaast wordt ook een beetje aandacht besteed aan de frontend. Bij FDND richten wij voornamelijk op de frontend maar leren we studenten in semester 2 en 3 ook wat backend technieken. De gerichtheid bij het aanbod van backend technieken blijft bij ons altijd de *front of the frontend*. Deze keuze heeft impact op de inhoud van het curriculum. In plaats van meer backend zijn 2 sprints in het 2e semester naar de frontend toe bewogen.

LLM's zoals ChatGPT kunnen een verleidelijk hulpmiddel zijn voor aankomende junior frontenders, vooral in termen van snelheid, ondersteuning en leermogelijkheden. In de praktijk merken we dat studenten er veelvuldig gebruik van maken. Echter zien we terug in de dagelijkse begeleiding van studenten én bij assessments dat studenten die doorschieten in het gebruik van deze technologie juist minder grip krijgen op wat ze doen [Kids who use ChatGPT as a study assistant do worse on tests](https://www.popsci.com/technology/kids-who-use-chatgpt-as-a-study-assistant-do-worse-on-tests/). LLM's zijn wat ons betreft dus geen vervanging voor diepgaand leren, experimenteren, en samenwerking met anderen. Wij leren de studenten om balans te vinden tussen het gebruik van deze technologie en het zelf ontwikkelen van vaardigheden door praktijkervaring en het opdoen van kennis uit betrouwbare bronnen, waarbij de nadruk ligt op het laatste.

### Frontend op Ad niveau

Vooralsnog zijn we de enige Ad Frontend in Nederland en daarom schreven wij tijdens de TNO ons eigen profiel. Wij hebben beschreven hoe een frontend opleiding er op NLQF niveau’s 4, 5 en 6 uit zou kunnen zien. Deze beschrijving staat in het [beroeps en opleidingsprofiel](/assets/docs/Bijlage03_BeroepsEnOpleidingsprofiel.pdf) op pagina 15. Ook hebben we [onze leerresultaten](/assets/docs/Bijlage01_Leerresultaten.pdf) en de bijbehorende gedragscriteria en -indicatoren getoetst aan het landelijk profiel CMD, HBO-ICT, de kwaliteitsraamwerken NLQF en EQF, de Dublin Descriptoren en tenslotte het e-Competence framework.

Wij missen vergelijkbare opleidingen. Aansluiten bij een bestaand Landelijk Associate degree Overleg (LAdO) is lastig omdat geen van de bestaande groepen aansluit op ons profiel. Er waren geluiden over ontwikkeling van een Associate degree richting Frontend aan de HAN, wellicht biedt dit de mogelijkheid voor oprichting van een nieuw LAdO. Tot die tijd zoeken wij partnerschap buiten Nederland. Via Chain 5 zijn we in contact gekomen met Pixel Antwerpen. Alhoewel de gerichtheid niet precies is zijn daar 2 practoraten, Web-development en Web-design. Een eerste officieel overleg moet nog plaats vinden.

### Leerresultaten

Onze leerresultaten van zijn vastgelegd in de [niveaumatrix](https://niveaumatrix.fdnd.nl), welke worden uitgesplitst aan de hand van de door het Overlegplatform Associate degree vastgestelde vijf Ad gedragscriteria. Elk van deze gedragscriteria worden weer beschreven door drie indicatoren.

Onze niveaumatrix is prettig in gebruik: Docenten en studenten weten waar ze aan toe zijn omdat alles wat ze bij de opleiding doen: sprints, leer- en deeltaken, portfolio en assessments, gericht is op het niveau zoals beschreven in de matrix. Daarnaast geeft de matrix bedrijfsbegeleiders tijdens de stage richting en houvast bij het geven van feedback.

Onze niveaumatrix wordt jaarlijks vastgesteld. Door middel van issues wordt inhoudelijk [feedback](https://github.com/fdnd/niveaumatrix.fdnd.nl/issues) opgehaald welke één maal per jaar wordt verwerkt in de vorm van een *pull-request*. Voor vaststelling (lees: *mergen*) moeten meerdere docenten het eens zijn met de beoogde verandering door middel van *review* en *accordering*. Zie bijvoorbeeld de [aanpassingen voor schooljaar 2023/24](https://github.com/fdnd/niveaumatrix.fdnd.nl/pull/3) of [schooljaar 2024/25](https://github.com/fdnd/niveaumatrix.fdnd.nl/pull/16). Bovendien worden [jaarlijkse releases](https://github.com/fdnd/niveaumatrix.fdnd.nl/releases) als archief bijgehouden zodat men altijd terug kan kijken naar matrices uit het verleden.

### Internationaal perspectief

Het frontend vakgebied is internationaal maar onze voertaal is Nederlands. Veel van het bronmateriaal wat wij studenten aanreiken is Engelstalig. Scroll voor een indruk even door de [BOKSA](/boksa.html), een document dat doorlopend in ontwikkeling is.

Wij nodigen elke 2e week in een sprint tijdens de [we♥web](https://github.com/fdnd/weloveweb.fdnd.nl/blob/main/2324.md) een gastspreker uit, vaak zijn dit internationale sprekers. Onze afstudeerders vinden na hun studie een baan als frontender in de metropoolregio Amsterdam.

### Na afronding

~~Statistieken~~ beschrijving over onze afstudeerders

Reactie van stagebedrijven in de vorm van een aantal citaten.

Reflectie vanuit de 1e lichting..

### Aansluiten bij de actualiteit

Veranderingen in het vakgebied en hoe die omarmd worden binnen de opleiding

Voorbeelden: Caroussel van Krijn obv. artikel wat verscheen..

Reactie van tijdelijke co-teacher, Martijn vragen?

Reactie van (stage)bedrijven, vragen tijdens het 2e stagebezoek.

## Standaard 2: De onderwijs­leeromgeving

_Het programma, de onderwijsleeromgeving en de kwaliteit van het docententeam maken het voor de instromende studenten mogelijk de beoogde leerresultaten te realiseren._

De opleiding Frontend Design & Development (FDND) leidt flexibele, zelfstandige en praktijkgerichte Frontend professionals op die goed functioneren binnen een snel ontwikkelende en veranderlijke beroepspraktijk. Bij FDND staat de beroepspraktijk centraal en het onderwijsprogramma is een vertaling van beroepstaken en daarbij behorende kennis, vaardigheden en gedrag naar leerresultaten.

### Didactisch concept

We zijn kritisch op door ons geleverde prestaties. Zoals bij elk nieuw te ontwikkelen onderwijsprogramma zijn er weeffoutjes of kinderziektes die pas opvallen als het programma draait. Om hiermee om te gaan hanteren we een iteratieve aanpak. Aan het eind van elk semester vindt een zogenaamde [Higher Education Agile Learning (HEAL)](/organisatie.html#higher-education-agile-learning-heal) sessie plaats waarin wij het onderwijs evalueren middels een [retrospect](/organisatie.html#retrospect). Hierbij inzichten en verbeterpunten uit twee van dit soort sessies:

> Het hele eerste blok is een _onboarding_ periode, we hadden in het ontwerp de eerste sprint aangemerkt maar dit is bij lange na niet het eind van het wennen aan ons onderwijsmodel. Daarnaast is eind semester 1 voor studenten het startpunt in plaats van het eindpunt voor het omarmen van de webtechnieken HTML/CSS/JS. - inzicht uit retrospect 9 maart 2023

> S4: Er is piekbelasting in de laatste week voor de assessments. Het beoordelen van portfolia, met name in semester 4, kost te veel tijd. De bewijslast moet volledig in Portflow, nu linken studenten vaak door en staat het bewijs extern en de reflectie/onderbouwing in Portflow. S1-4: De uitvoer van checkpoints voelt als afvinklijst en studenten halen er niet altijd de formatieve waarde uit (zien het als ‘moetje’). We herontwerpen het programmatisch toetsproces zonder de doelen daarvan uit het oog te verliezen. We willen hierbij meer richten op de vijf criteria ipv. de 15 indicatoren. S1-3: We willen talks meer actionable maken. 80% leertaken 20% tijd voor eigen site/portfolio/garden. - selectie verbeterpunten uit retrospect 1 juli 2024

Studenten zijn overwegend blij. Dit blijkt uit prachtige NSE resultaten, schooljaar 2023/24 kreeg FDND het predicaat Topopleiding en voor 2024/25 ligt dit opnieuw in de lijn der verwachting. Daarnaast hebben wij nog een aantal kwaliteitsinstrumenten zoals de 100-dagen-monitor, blokenquêtes en panelgesprekken, die door onze kwaliteitszorgmedewerker bewaakt worden.

### Praktijkvraagstukken in een rijke leeromgeving

Studenten werken tijdens de opleiding continu aan échte projecten voor échte opdrachtgevers. Langlopende projecten krijgen in samenwerking met de opdrachtgevers steeds meer betekenis en urgentie _[Bieb In Bloei]_. Dit zorgt merkbaar voor meer betrokkenheid en inzet bij studenten. In het kader van afnemende sturing kunnen studenten gedurende de opleiding steeds meer de verantwoordelijkheid nemen over een project. Uiteindelijk kan in semester 4 een student bijvoorbeeld alleen verantwoordelijk zijn voor een project en een adviserende rol naar de opdrachtgever innemen _[verwijzen naar feedback van Ryan & Mokhtar @ Vervoerregio]_. De projecten draaien door in alle semesters; waar studenten in semester 1: Static Web eenvoudigere vraagstukken oppakken, wordt de complexiteit geleidelijk hoger in de opvolgende semesters. Hiermee hebben we invulling gegeven aan het principe van afnemende sturing en toenemende complexiteit uit de [HILL theorie]() _[URL TOEVOEGEN]_ 

De studenten werken taakgericht aan de projecten in onze agile workspace. Hierbij krijgen ze ondersteuning van docenten en co-teachers. De co-teachers zijn in het vakgebied actieve frontend-experts die hun kennis bij het werken aan projecten overdragen aan de studenten. Eerstejaars- en tweedejaarsstudenten werken samen aan projecten. De tweedejaarsstudenten nemen hierbij een mentorrol in. Daarnaast werken onze studenten regelmatig samen aan de projecten met studenten van andere opleidingen (CMD, SE MBO en SE AD, HBO-ICT). Hierdoor krijgt het team nog meer het karakter van een multidisciplinair team en wordt de beroepspraktijk nog beter nagebootst. Al deze aspecten dragen bij aan een rijke, motiverende leeromgeving waarin studenten de benodigde soft- en hard skills leren. Van stagebdrijven krijgen we terug dat studenten moeiteloos meekunnen draaien in een multidisciplinair team _[Referentie Triple? Schiphol?]_.  

We zijn erg tevreden over de waarde van het embedden van echte projecten in het curriculum. Door langlopende projecten over meerdere semesters (en meerdere opleidingen) te spreiden, ontstaat er steeds meer betekenis voor alle partijen in een rijke leeromgeving. Onderstaande testimonials geven weer hoe dat is voor de studenten en opdrachtgevers.

Om de studenten te laten kennismaken met het vakgebied, werken ze in sprint 6 _The Startup_ en sprint 12 _Proof of Concept_ aan een Design Challenge voor een Digital Agency. Met een Briefing en een Sprint Review op locatie krijgen ze een kijkje in de keuken van Digital Agency en krijgen ze feedback op hun werk van professionals uit het vakgebied. Door op deze manier aan te sluiten bij de beroepspraktijk geven we nog meer invulling aan de rijke leeromgeving.

> Ik zag sprint 4 en 5 als een periode van nieuwe dingen leren en maken voor de opdrachtgever. Sprint 6 zag ik als een periode waarbij je alles mocht inzetten wat je hebt geleerd en dat was erg leuk want je kon nog alles herhalen wat je eerder hebt geleerd en het op een creatieve manier toepassen. _- Student in de blokenquete_

> Wij werken graag samen met CMD en FDND om in persoon inzicht te krijgen in de nieuwe generatie web developers. Het curriculum van CMD(delen van) en FDND(in zijn geheel) sluiten naadloos aan bij onze werkzaamheden, werkwijze en visie op het vakgebied. Het is fijn om te zien dat de opleidingen de focus op juiste zaken hebben. Daarbij komen wij direct met een groot deel van de studenten in contact. Studenten weten ons daardoor zonder moeite te vinden als ze op zoek zijn naar een stage plek later in hun studie en na hun studie als potentiele werkgever. Onze samenwerking heeft geleid tot dat een groot deel van onze werknemers oud studenten zijn van CMD en FDND. _- Declan Rek, Lead Developer bij [De Voorhoede](https://www.voorhoede.nl/)_

> Bieb in Bloei is een project dat door studenten van FDND, in opdracht van Buurtcampus Oost wordt uitgevoerd... _- Mariska Gunsink, Project Manager Duurzaamheid bij [Buurtcampus Oost](https://www.buurtcampusoost.nl/)_

> Toolgankelijk is een project dat door studenten van FDND, in opdracht van Vervoerregio Amsterdam wordt uitgevoerd... _- Willeke Passmore, Projectleider Toegankelijkheid bij de [Vervoerregio Amsterdam](https://vervoerregio.nl/)_

### Studenten aan het roer

Zelfstandigheid van studenten is een van de drie funderende principes van FDND. Bij de ontwikkeling van het curriculum is hier rekening mee gehouden in de vorm van afnemende sturing en toenemende complexiteit.

Toenemende complexiteit wordt concreet in de volgorde van leertaken. In semester 1 is de focus op de basis van HTML en CSS en het ontwerpen en realiseren van eenvoudige websites. Eind semester 3 maken studenten zonder aarzeling zelfstandig nieuwe *site generators* en *headless CMS-en* eigen om vervolgens met een strak georganiseerd team websites voor een opdrachtgever te produceren.

Bij het aanbieden van het eerste jaar merkten we dat we meer houvast nodig hadden om afnemende sturing, en daarmee toenemende zelfstandigheid, te borgen. Wij hebben op basis van het stuk Professionele Identiteit ontwikkelen gedurende de hbo-opleiding van Annemiek Grootendorst (2019, HRO) en het artikel [Concept to Code van Ryan Betts (2017)](https://uxmag.com/articles/concept-to-code) een manier van [aanspreken van studenten](/onderwijs.html#aanspreken-op-niveau) in de verschillende semesters opgesteld. Deze manier van aanspreken biedt meer houvast bij de concretisering van afnemende sturing maar het blijft een didactisch ingewikkeld proces.

### Toetsing als leermoment

Wij beogen toetsing in dienst van het leerproces te plaatsen maar de werkelijkheid is weerbarstig. De opbouw van het toetsprogramma voldeed helemaal aan de programmatisch toetsen theorie. We hadden meerdere low-stake formatieve beoordelingsmomenten (checkpoints) en elk blok een high-stake summatief beoordelingsmoment (assessment). In didactische termen een criterium gericht interview op basis van een portfolio.

Toch voelde de afgelopen jaren de checkpoints als curse-life voor docenten en afvinklijstje voor studenten. Ook de voorbereiding op het assessment wordt ervaren als erg veel werk. Eerst voor studenten omdat we ze vroegen op basis van onze 15 gedragsindicatoren, aan de hand van de STARR methode een ontwikkeldocument op te stellen. Later voor docenten omdat we per student bij 15 gedragsindicatoren de bewijslast naliepen om het assessment voor te bereiden. Ook was er twijfel of wij het assessment wel voldoende als feedback/ feedup/ feedfoward moment in het leertraject van studenten plaatsten.

Overigens zijn wij wat dit betreft als docententeam veel kritischer dan onze studenten:

> Binnen de assements en één op één momenten wordt aandacht gegeven aan onze persoonlijke groei en wij krijgen opbouwende feedback gebaseerd op onze persoonlijke leerdoelen. Ook is er binnen de studie een fijne leeromgeving gecreëerd waar je als student ook van andere studenten leert. Er zijn soms bepaalde momenten tijdens leertaken waarin wij naar medestudenten worden gestuurd over onze vragen, terwijl het juist handiger is dat die momenten worden opgepakt door leraren. *- Daan, Rick en Youssra*

Dit jaar is we de toetsmethodiek bijgesteld. We vragen studenten doorlopend een *learning-journal* bij te houden. We verzamelen bewijslast in Portflow tijdens de retrospect (elke 3e / laatste vrijdag in een sprint) aan de hand van de niveaumatrix. Ook delen we Portflow nu in op de vijf gedragscriteria (ipv. 15 gedragsindicatoren).

We hopen met deze aanpassing het doel, toetsing als leermoment, beter te bedienen en zowel bij de retrospect (formatief) als bij assessments (summatief) meer aandacht te hebben voor feedback/ feedforward en feedup.

### Vormgeving van de opleiding

#### Opbouw Curriculum
Het curriculum werkt in grote lijnen zeer goed. De opbouw in toenemende complexiteit komt vanaf het begin duidelijk naar voren. Wel hebben we op enkele punten de thema's of de volgorde van de sprints aangepast. Zo hebben we op semesterniveau belangrijke front-endprincipes in dezelfde volgorde van sprints aangeboden. Vanuit herhaling van lesstof uit voorgaande semesters wordt de stof geleidelijk steeds complexer in opvolgende semesters. Een voorbeeld hiervan is sprint 10 in semester 2, die we hebben hernoemd van _Performance Matters_ naar _User Experience_, waardoor deze sprint beter aansluit bij sprint 4 uit semester 1, _Look and Feel_.

Vanaf het begin van de opleiding behandelen we in de eerste sprint van elk semester (in de context van de Tribe) de volledige complexiteit en inhoud van het semester. Hiermee spelen we in op de leerbehoeften van studenten, doordat zij een duidelijk beeld krijgen van wat ze dat semester kunnen verwachten te leren.

Ook op sprintniveau bevalt de opbouw van het curriculum vanaf de start van de opleiding uitstekend. Het vaste ritme van drie weken per sprint, met vaste instructiemomenten en differentiatiedagen, biedt duidelijkheid en structuur, wat goed werkt voor de studenten [verwijzing naar feedback uit enquête]. Ook hier hebben we enkele aanpassingen gedaan om beter in te spelen op de leerbehoeften van de studenten. Zo hebben we bijvoorbeeld de manier waarop studenten feedback verzamelen aangepast. Zoals beschreven in het hoofdstuk _[Vormgeving van toetsing](#vormgeving-van-toetsing)_, kregen de checkpoints een te prominente rol. We hebben nu de feedbackloop anders ingericht: op de eerste twee vrijdagen van elke sprint voeren studenten (en coaches) design- en codereviews uit op elkaars werk. De feedback uit deze reviews wordt omgezet in issues op GitHub. Tijdens de _Retrospect_ op de laatste vrijdag van de sprint reflecteren studenten op de ontvangen feedback en gebruiken ze deze om hun bewijslast in Portflow te onderbouwen. In de volgende sprint bespreken ze deze reflectie met een coach om de bewijslast te valideren.

#### Werken aan projecten voor echte opdrachtgevers
De opbouw van het programma leent zich ook uitstekend voor het werken aan (langlopende) projecten met echte opdrachtgevers. Door te werken in sprints, zoals gebruikelijk is in het vakgebied, kunnen we agile aan de projecten voor echte opdrachtgevers werken en in meerdere iteraties, over meerdere semesters en leerjaren, steeds meer betekenis aan de projecten geven. Hoewel de thema's over het algemeen goed aansluiten bij de opdrachtomschrijvingen, hebben we in de afgelopen leerjaren enkele aanpassingen doorgevoerd. Zo hebben we bijvoorbeeld de leertaak Creative Coding in sprint 17 meer afgestemd op de lopende projecten, waar deze voorheen veel vrijer was. Ook hebben we de laaste sprint van Semester 3, sprint 18 hernoemd naar _Release Candidate_, waar het voorheen _Let's JAM_ heette. Nu staat de sprint in het teken van het afronden van de projecten in plaats, waar de sprint voorheen in het teken van een aparte opdracht voor 3 weken stond. Hiermee spelen we beter in op de leerbehoeften van de studenten [verwijzing naar feedback uit studenten enquête].

#### Mentorrol
Dankzij de opbouw van het curriculum en de agile werkomgeving hebben we vanaf de start van de opleiding een mentorrol kunnen aanbieden. Tweedejaarsstudenten fungeren als mentor voor een aantal eerstejaarsstudenten. Dit biedt een duidelijke meerwaarde voor de eerstejaars: de mentor helpt hen niet alleen bij het begrijpen van complexe vakinhoudelijke stof, maar geeft ook praktische begeleiding binnen de gang van zaken bij FDND. Voor de tweedejaarsstudenten is de mentorrol eveneens waardevol, omdat zij hiermee hun communicatieve vaardigheden verder ontwikkelen. Zo leren ze bijvoorbeeld hoe ze complexe informatie kunnen overbrengen, rekening houdend met verschillende kennisniveaus. Daarnaast worden tweedejaarsstudenten in hun mentorrol gestimuleerd om na te denken over hun eigen studievoortgang, bijvoorbeeld wanneer ze een vraag krijgen van een eerstejaarsstudent waarop ze zelf nog geen volledig antwoord hebben. Met de mentorrol spelen we in op de leerbehoeften van zowel eerstejaars- als tweedejaarsstudenten [verwijzing naar feedback van studenten].

_Verandering inrichting van de toetsing. Van ontwikkeldocument naar Portflow, van alle indicatoren een aparte collection (15) naar een per criterium (5). <- moet dit niet bij vormgeving van toetsing?_

### Vrije ruimte

In het eerste blok van semester 4 in de opleiding, halverwege het 2e jaar, hebben studenten de zogenaamde vrije ruimte. Studenten kunnen 15 EC naar eigen inzicht invullen, lijkend op de minor uit bacheloropleidingen. Verschil met een traditionele minor is dat studenten tijdens hun vrije ruimte ongeacht de keuze gewoon hun portfolio vullen met bewijslast en bij FDND beoordeeld worden middels een assessment. Studenten kunnen hun vrije ruimte op verschillende manieren invullen.

#### Stage

Studenten kunnen stage lopen bij een frontend gerichte onderneming. Een belangrijke eis hierbij is dat er binnen de onderneming een senior frontender is die ruimte heeft om de student tijdens de stage te begeleiden.

In het geval van een 10 weken stage loopt de student mee als frontender. Na de stage doet de student de meesterproef bij FDND-Agency. Studenten kunnen ook kiezen voor een 20 weken stage. Tijdens de tweede helft voert de student de meesterproef uit bij het stagebedrijf. De student moet in dit geval eindverantwoording krijgen voor een project bij het bedrijf.

> Ik stel voor de stage verplicht te maken voor minimaal 10 weken. Op stage leer je veel op het gebied van frontend development wat je echt mist op school, technische kennis, (javascript, frameworks), samenwerking en omgaan met deadlines(inschattingen). School zou dan meer opties moeten bieden voor stage bedrijven. <cite>Tim Oosterveer</cite>

[citaat stagebegeleider]

#### FDND Agency

Studenten kunnen ook intern bij FDND stage lopen. FDND-Agency is een interne onderneming, gecoördineerd door docenten, waar 2e jaars studenten in teams projecten kunnen draaien. Het verschil met de eerdere drie semesters is dat studenten zelf eindverantwoordelijk zijn voor hun projecten en daarbij geen ondersteunende lessen krijgen. Docenten begeleiden het scrum proces, zijn bereikbaar voor vragen, geven feedback en handelen *pull-requests* af. Ze stellen zich hierbij op als senior frontender, net als bij de stage.

> Tops: Professionele werksfeer en houding. Variatie aan projecten beschikbaar. Veel zelfstandigheid. Open communicatie tussen teams en docenten. Flexibele planning. Je wordt gemotiveerd om je best te doen door docenten en mede studenten. Moeilijkheidsgraad zelf te kiezen\
> Tips: Meer verbinding leggen met het bedrijfsleven. Meer opties voor vorm van projecten (buiten al bestaande FDND projecten). Meer voorzieningen (schermen, werkplek, vergoeding). <cite>Mohktar Akle</cite>

#### Minor ondernemerschap

Studenten kunnen de minor ondernemerschap, gericht op bachelorstudenten, als Ad student volgen. Onze enige eis is dat ze websites maken, bijvoorbeeld de marketinguitingen van een onderneming. Op deze manier kunnen studenten bij FDND afstuderen binnen hun eigen onderneming.

[citaat Rosa]

#### Onderwijs bij een andere FDMCI Ad

Wij hebben in de vrije ruimte ook uitwisseling met de andere Ad’s van FDMCI. FDND studenten kunnen een blok lessen volgen bij Smart Media Production, Cybersecurity of Software Development. Tot nu toe is er één student die in schooljaar 2023/24 onderwijs gevolgd heeft bij Cybersecurity.

#### Schakelprogramma CMD

Tenslotte kunnen studenten het schakelprogramma voor doorstroom naar de CMD Bachelor volgen. Ze krijgen een selectie vakken aangeboden die gericht zijn op theoretische diepgang en onderzoek ten behoeve van het ontwerpproces omdat dat bij FDND onderbelicht blijft. In schooljaar 2022/23 hebben twee, en in schooljaar 2023/24 vijf studenten deelgenomen aan het schakelprogramma.

[citaat Shauri of Emona]

### Afstudeerprogramma

Studenten hebben de keuze om hun meesterproef bij een bedrijf óf bij FDND-Agency te volbrengen. In beide gevallen heeft de student zelf eindverantwoording over het project. Tijdens de meesterproef verzamelt de student zelfstandig bewijslast die het behalen van het leerresultaat demonstreert. Meer over de behaalde resultaten bij [Standaard 4: Gerealiseerde leerresultaten](#standaard-4-gerealiseerde-leerresultaten).

### Organisatiestructuur

FDND is een [Agile organisatie](/organisatie.html#agile-organisatie) ingericht volgens het Spotify model waarbij de [sociocratische werkwijze](/organisatie.html#werkwijze) wordt omarmd als vergader- en beslissingsstructuur. Docenten hebben bij FDND verschillende [rollen](/organisatie.html#rollen) die verwijzen naar bovenstaand model.

Deze structuur bevalt goed, bij tijd en wijlen verslapt de frequentie van overleggen waarop we besluiten de regel weer beter na te leven. Dit is een golfbeweging die samenhangt met piekmomenten in het jaar, als het druk is leven we de regel iets minder netjes na.

### Studentenbegeleiding

Evalueren met de opleidingscommissie. Verwijzen naar onderwijs document

Cijfers uit de NSE en blokenquete, stukje van de decaan

Gezichtsveld vanuit de student

### Studiekeuzecheck

De verplichting voor aankomend studenten om een studiekeuzecheck te doen is HvA breed afgeschaft. We merkten dat meeloopdagen interessanter zijn dan een georganiseerde middag waarop je praat over je reeds gemaakte keuze.

> Als student heb ik twee keer deelgenomen aan de open dag van mijn opleiding en heb ik geholpen bij het beantwoorden van vragen van andere studenten. Tijdens deze ervaringen viel het me op dat veel studenten soms twijfelen of de opleiding echt bij hen past, zelfs als ze weten dat ze bijvoorbeeld websites gaan bouwen met verschillende frameworks. Ik geloof dat een studiekeuze check (optioneel) een waardevolle manier is om te ontdekken of een opleiding echt bij je past. <cite>Badr Amara</cite>

Inmiddels is de studiekeuzecheck helemaal vervangen voor meeloopdagen omdat we merken dat aankomend studenten meerwaarde halen uit meekijken met huidige studenten. Tijdens een meeloopdag kunnen ze al hun vragen stellen aan huidige studenten en docenten. Meelopen kan elke maandag gedurende het hele jaar.

### Diversiteit en differentiatie

Speerpunt van de HvA, evalueren met harde cijfers instroom, achtergrond etc. docententeam als aandachtspunt noemen (hoog percentage kalende witte mannen).

### Taal

Nederlands en Engels.. Moeilijk punt, wij verwijzen door maar het is soms echt heftig ondermaats. 

Wat vinden studenten hier van?

### Opleidingscommissie

Evalueren of die werkt? Vraag aan OC specifiek…

### Personeel

Inzet squad-leaders, aanspreekpunt voor studenten

Inzet co-teachers, uren zoals bij elke HBO opleiding onder druk, 1:25 is beoogd uitgangspunt. Verhouding OP/OBP werkt prima.

## Standaard 3: Toetsing

_‌De opleiding beschikt over een adequaat systeem van toetsing._

De HvA kent een hogeschoolbreed toetsbeleid waarin de kaders geschetst zijn voor de inrichting van het toetsprogramma en voor het proces van toetsing. Ook de kwaliteit van de toetsing wordt in dit toetsbeleid geborgd. Dit beleid is voor de opleiding Frontend Design & Development (FDND) uitgewerkt in het document ‘Didactiek en toetsing’ en de Onderwijs- en Examenregeling van de opleiding. In het toetsbeleid zijn de twee functies van toetsen: stimuleren van het leerproces en beoordelen, onlosmakelijk met elkaar verbonden en de validiteit, betrouwbaarheid, transparantie en kwaliteit van toetsen zijn geborgd.

Andere opleidingen komen bij FDND kijken om te leren hoe wij met toetsing omgaan. Desondanks denken wij dat het beter kan. Toetsen kostte voorheen te veel tijd en wij zijn liever bezig met inhoudelijke feedback dan het invullen van Portflow checkpoints. We zoeken naar een juiste balans tussen nakijktijd/ systemen en aandacht voor studenten.

### Vormgeving van de toetsing

Verhouden tot TNO dossier, huidige vorm beschrijven bij kopje onderwijs! (link) Aantal highlights noemen.

Moeilijk, zoekend naar de perfecte feedbackstructuur, verschillende invalshoeken langs: checkpoint hell, feedpulse + ontwikkeldossier en zware assessments, checkpoint hell + portflow assessments nieuwe stijl, nieuwe inrichting portflow + checkpoints

We hebben een bepaalde gerichtheid, de niveaumatrix. Die eisen, vertellen we dat en dwingen we dat vervolgens af (en hoe dan) of laten we dit open en stimuleren we ze hier zelf uit te komen (en hoe dan).

Hoe houd je dit organiseerbaar… misschien is het niet erg om in S1 te drillen, of moeten we ons er juist niet mee bemoeien..

### De twee functies van toetsing

Formatief vs summatief, de mid- en endterm momenten zijn duidelijk summatief. Retrospect en reviews zijn formatief. De Vormgeving van de toetsings hangen er een beetje tussen en we zijn ons wel eens verloren in het ‘afvinken’, wat we juist niet willen. We zoeken naar een juiste vorm van formatieve feedback waarbij het zweet op de juiste ruggen staat én de resultaten valide en betrouwbaar zijn. Transparantie is evident.

### Onze toetsen zijn valide

De constructive alignment met de assessmentdriehoek (A. van Berkel) werkt naar behoren. Gerichtheid van deel- en leertaken, formatieve en summatieve feedback en beoordeling zijn altijd gericht op de niveaumatrix. Oplopende complexiteit is ingebouwd in het curriculum en dit is te zien aan deel- en leertaken.

### Onze toetsen zijn betrouwbaar

Het assessment heeft een vaste structuur (zie onderwijs) en is ingericht aan de hand van de niveaumatrix. 

Zoals overeengekomen met onze excie is voorwaarde voor assesseren het volgen van een workshop. Daarnaast wordt een beginnend assessor altijd ingedeeld met een ervaren assessor. We hebben een handleiding/handreiking voor de flow van het gesprek. Na een aantal keer oefenen als 2e assessor mag een beginnend assessor een gesprek leiden. Daarnaast kalibreren squad-leaders voorafgaand aan assessments zodat gesprekken op eenduidige wijze worden voorbereid.

Omdat doorlopend feedback gegeven wordt aan de hand van de niveaumatrix welke ook als summatief beoordelingsinstrument gebruikt wordt weet de student goed waar deze aan toe is.

BAS op 45 EC is prima, studenten die een BAS ontvangen tonen weinig tot geen inzet. Bij bijzondere omstandigheden maakt de excie uitzondering. Overigens is in de OER opgenomen dat toelating bij excie aangevraagd kan worden.

### Onze toetsen zijn transparant

Zowel formatieve als summatieve feedback is gericht op de jaarlijks vastgestelde niveaumatrix en wordt vastgelegd in Portflow. Portflow is ingericht op basis van de criteria en wordt gebruikt als bewijslast voor beoordeling. Het beoordelingsformulier is digitaal gemaakt, dit heeft als voordeel archivering en snelheid. Studenten zijn nu direct op de hoogte van hun beoordeling en ontvangen feedback.

Bij de kickoff van een semster en de sprintplanning wordt de gerichtheid van respectivelijk semester en sprint besproken. Studenten

### Organisatie en kwaliteitsborging van het toetsprogramma

Jaarlijkse OER, op details mbt. nieuwe organisatiebrede richtlijnen na inhoudelijk niet hoeven bijstellen.

Borging kwaliteit van toetsing:
- Resultaten worden besproken per semester, logischer om het mee te nemen in algehele onderwijsevaluatie.
- Niveaumatrix wordt jaarlijks bekritiseerd en bijgesteld waar nodig (zie historie op GitHub)
- Doorlopend collegiale consultatie, we spreken over cursussen en scholing
- OAR blijkt niet zo systematisch, we praten doorlopend met bedrijven en nemen inzichten mee naar de opleiding. Validering, actualisering en borging eindniveau wordt gedaan dmv. vragen aan stagebedrijven, maar 2024 is pas de 1e échte brede ronde stages (38 studenten).
- Borgingsagenda excie, inmiddels ook toetscie

### Kwaliteitsborging door examencommissie

Stuk geschreven door de excie (of toetscie?), reflecterend op Standaard 3 in het TNO dossier. nav. sessie op 21 okt?

## Standaard 4: Gerealiseerde leerresultaten

_De opleiding toont aan dat de beoogde leerresultaten zijn gerealiseerd._

Uit NVAO stuk:
> Het realiseren van de beoogde leerresultaten blijkt uit de uitkomsten van toetsen, de eindwerken en de wijze waarop afgestudeerden in de praktijk of in een vervolgopleiding functioneren.

> **Toelichting op de beoordeling van gerealiseerde leerresultaten**\
> Als onderdeel van de beoordeling van gerealiseerde leerresultaten bestudeert het panel een ruime selectie eindwerken. Hieronder zijn een aantal richtlijnen opgenomen voor de selectie en de beoordeling om een evenwichtige selectie en gelijke behandeling te waarborgen.
> In de zelfevaluatie beschrijft de opleiding hoe zij de realisatie van de gerealiseerde leerresultaten heeft getoetst. Dat kan aan de hand van diverse producten of proeven die hier worden samengenomen onder het begrip eindwerk. Een niet limitatieve opsomming van eindwerken is: de eindscriptie, een portfolio, een beroepsproduct, een (reeks van) tentamen(s), een artikel of een artistieke prestatie of een combinatie hiervan. Het panel richt zich op de producten of toetsen waarmee de studenten de opleiding afsluiten.

> **Selectie van eindwerken**\
> Om de gerealiseerde leerresultaten te beoordelen, selecteert en bestudeert het panel recente eindwerken van ten minste 15 afgestudeerden van de opleiding. De opleiding verschaft het panel hiertoe een lijst met studentnummers met daarbij de informatie die nodig is om een adequate selectie te maken. In het geval de opleiding minder dan 15 afgestudeerden had in de te beoordelen periode, bestudeert het panel alle eindwerken. 

> De selectie kent een evenwichtige verdeling over voldoende, goede en zeer goede eindwerken. De selectie is zo gekozen dat het panel hiermee een onderbouwd oordeel kan vellen over de hantering van de cesuur tussen voldoende en onvoldoende door de opleiding, over het algemene niveau van de eindwerken, en over de becijfering van de eindwerken en de daarbij gehanteerde methodiek.

> De selectie is voldoende dekkend ten aanzien van varianten, locaties, specialisaties, afstudeertrajecten en programma’s, zodat mogelijke kwaliteitsverschillen daartussen kunnen worden vastgesteld. Hiervoor kan het panel besluiten het aantal te beoordelen eindwerken op te hogen.

> **Uitvoering van de beoordeling**\
> De beoordeling door het panel is erop gericht een oordeel te kunnen geven over de realisatie van de leerresultaten, de wijze waarop de beoordeling tot stand is gekomen en de manier waarop de opleiding een correcte beoordeling van eindwerken borgt. De opleiding stelt het panel in de gelegenheid om zich voorafgaand aan het locatiebezoek een oordeel te vormen over deze eindwerken en de beoordeling daarvan door de opleiding. Het panel heeft de eindwerken voorafgaand aan het vooroverleg bestudeerd en de bevindingen onderling gedeeld. In het geval een panellid de beoordeling van een eindwerk in twijfel trekt, bestudeert ten minste één ander panellid ook dit eindwerk. Het panel heeft de mogelijkheid om meer eindwerken op te vragen om een beter beeld te krijgen of de kwaliteit van de eindwerken voldoende is. In bijzondere gevallen kan het panel de eindwerken ook tijdens het locatiebezoek bestuderen, bijvoorbeeld in het geval van uitvoerende kunsten.
> Tijdens het locatiebezoek spreekt het panel met beoordelaars/examinatoren van de opleiding om een goed inzicht te krijgen in de wijze waarop de beoordeling tot stand is gekomen en de realisatie van het niveau wordt bewaakt.

### Uitkomsten van toetsen

Toetsstatistiek en slagingspercentages.

### Eindwerken

#### Cohort 2022-23

4 afstudeerwerken…

Screenshot en beschrijving van de eindopdrachten en links naar dossiers (achter login).

#### Cohort 2023-24

6 afstudeerwerken…

Screenshot en beschrijving van een selectie eindopdrachten en links naar dossiers (achter login).

### Alumni aan het woord

Hoe kijken alumni terug op hun tijd bij FDND?
- Wat vond je prettig?
- Wat heeft het je gebracht?
- Wat kan er beter?
- Wat vertel jij over je opleiding op een feestje?

#### Cohort 2023-24

Alle afstudeerdossiers staan in onze digitale leeromgeving (Brightspace). Panelleden ontvangen t.z.t. een account waarmee ze de dossiers en de beoordeling kunnen inzien.

## Studenten aan het woord

Dit hoofdstuk is van studenten. Wij nemen serieuze anekdotes over en redigeren hooguit op taal, maar niet op inhoud.

- Welke onderwerpen verdienen nog aandacht en zijn hierboven niet aangestipt?
- Wat vertel jij over je opleiding op een feestje?